
Din diagnose er: Lumbal central spinalstenose, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer. 

# Anamnese – Lumbal central spinalstenose

## Hovedklage

- Tyngdefornemmelse og smerter i benene ved gang, lindres ved at sidde eller læne sig frem.

## Uddybende oplysninger

- **Alder**: 72 år.
- **Lokalisation**: Lænd og begge ben, ofte glutealt, baglår og lægge.
- **Smertemønster**: Belastningsudløste bensymptomer (neurogen claudicatio), ofte bilateralt.
- **Dominerende smerte**: Benene generer mest – træthed, smerter eller paræstesier.
- **Følesans/kraft**: Let nedsat sensibilitet og diffus nedsat kraft ved længere gang, normal i hvile.
- **Smertetype**: Dyb, trykkende, snurrende.
- **NRS**: Ben: 6/10 ved belastning, 0/10 i hvile (siddende). Lænd: 2–3/10.
- **Debut**: Snigende, udviklet over måneder til år.
- **Forløb**: Progredierende funktionsnedsættelse, især gangdistance.
- **Døgnvariation**: Ingen døgnvariation, men aktivitetsafhængig.
- **Søvn**: Ingen natlige smerter, sover generelt uforstyrret.
- **Medicin**: Panodil p.n., forsøgt NSAID (gastrointolerans).
- **Tidligere**: Lændesmerter tidligere i livet, men uden bensymptomer.
- **Komorbiditet**: Hypertension, lettere slidgigt i knæ. Ingen kendt neurologisk eller systemisk sygdom.
- **Cauda equina syndrom**: Ingen problemer med blære- eller tarmfunktion. Ingen ridebukseanæstesi.
- **B-symptomer**: Ingen feber, nattesved, vægttab eller udtalt træthed.
- **Ryger**: nej
- **Alkohol**: 7-10 genstande om ugen

## Aktivitet og deltagelse

- **Forværrende**: Gang, stående stilling, nedad bakke.
- **Lindrende**: Siddende stilling, fleksion, cykling.
- **Funktionstab**: Gangdistance begrænset til ca. 100 meter grundet bensmerter. Vanskeligheder ved indkøb og længere gåture.
- **Deltagelse**: Nedsat deltagelse i sociale aktiviteter og fritidsaktiviteter. Deltager ikke længere i foreningsliv.
- **Styringsbesvær/faldtendens**: Let vaklen, særligt på ujævnt underlag. Ikke faldet.
- **Finmotorik**: Intakt.
- **Behandling**: Har tidligere gået til fysioterapi med manuel behandling (mobilisering af columna lumbalis), stabiliserende øvelser og udspænding af hoftebøjere og glutealmuskulatur. Effekten var begrænset – oplevede kun kortvarig lindring og mistede motivation for at fortsætte øvelserne derhjemme. Deltager aktuelt i kommunalt ryghold én gang ugentligt med fokus på kredsløb og rygstyrke; dette giver let symptomlindring, især i timerne efter træning. Har desuden forsøgt varmeomslag, som lindrer midlertidigt, og smertestillende medicin (Panodil, NSAID). NSAID seponeret pga. gastrointolerans. Ingen tidligere kirurgisk behandling. Der er ikke foretaget billeddiagnostik inden for det seneste år.


## Omgivelsesfaktorer

- **Bolig**: Bor i ældre lejlighed med elevator.
- **Familie**: Gift, har voksne børn. God familiestøtte.
- **Socialt**: God kontakt med tidligere kolleger og naboer.
- **Erhverv**: Tidligere fysisk arbejde. Nu pensionist.

## Personlige faktorer

- **Sygdomsopfattelse**: Tænker det er “slid” og alder, men frustreret over begrænsningerne.
- **Mestring**: Forsøger at holde sig aktiv, men opgiver ofte pga. symptomer.
- **Bevægeadfærd**: Går korte ture dagligt. Undgår længere gang og belastende aktiviteter.
- **Forventninger og mål**: Ønsker at kunne gå længere uden at skulle holde pause hele tiden.


# Objektiv undersøgelse – Lumbal central spinalstenose
- **BMI**: 28
- **Palpabel puls**: Til stede i a. dorsalis pedis bilateralt.
- **Inspektion**: Let fremadlænet holdning, bredsporet gang.  
- **ROM**: Ekstension nedsat og provokerende for både ryg og bensmerter, når stillingen holdes i længere tid; fleksion giver lindring.  
- **Palpation**: Ømhed over facetled, spænding i paraspinale muskler.  
- **SLR/SBT (strakt benløft test)**: Let stram baglår uden radikulær smerte.  
- **Krydset SLR**: Let stramhed baglår.  
- **Bragard’s test**: Det provokerer ikke yderligere.  
- **Omvendt SLR**: Der mærkes stramhed i forlåret.  
- **N. femoralis traktionstest**: Ikke provokerende.  
- **Slump test**: Let stramhed i ryggen, men ingen bensymptomer.  
- **Lhermitte’s test**: Ingen udstråling.   
- **Valsalva’s manøvre**: Ingen smerter.  
- **Motorik**: Let nedsat kraft i EHL (L5) og plantarfleksion (S1) bilateralt.  
- **Sensorik**: Let hypoæstesi i L5-S1 bilateralt.  
- **Reflekser**: Let nedsatte achillesreflekser, evt. patellarrefleks.  
- **Ganganalyse**: Foroverbøjet; symptomlindring ved fleksion.  
- **Balancetest**: Romberg: Svejer lidt; usikker tandemgang.  
- **Minor’s sign**: Rejser sig ved at støtte sig med hænderne.  
- **Kemp’s test**: Let provokerende bilateralt i lænden ved ekstension/lateral fleksion.  
- **Prone segmental instability test**: Ingen ubehag.  
- **Modificeret Schober**: 8 cm.  
- **Thorax ekspansion**: 6  cm.  
- **Nakke-væg afstand**: 3 cm.  
- **SI-led tests**:  
  - Kompressionstest: Let ubehag lokalt i lænd.  
  - Distraktionstest: Ingen ubehag.  
  - Sacral apex pressure test: Let ubehag lokalt i lænd.  
  - Gaenslen’s test: Let provokerende bilateralt.  
  - P4 test (Thigh Thrust test): Let ubehag i sacroiliacaleder.  
  - FABER test (Patrick’s test): Let nedsat bevægelighed og ubehag glutealt.  
- **Bicycle test**: Forværring ved oprejst cykling; lindring i foroverbøjet stilling.  
- **Perkussion/vibration af proc. spinosus**: Ingen knogleømhed.  
- **Heel strike test**: Mærker ingen smerter.  
- **Plantar respons/Babinski refleks**: Intet abnormt.  
- **Test for klonus**: Intet abnormt.
