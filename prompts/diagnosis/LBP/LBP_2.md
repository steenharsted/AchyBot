
Din diagnose er: Uspecifikke lænderygsmerter / SI-leds syndrom, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer. 

# Anamnese – Uspecifikke lænderygsmerter / SI-leds syndrom

## Hovedklage

- Stikkende og jagende smerter i nedre lænd og hoftekam. 

## Uddybende oplysninger

- **Køn**: Kvinde.
- **Lokalisation**: Nedre lænd og over hoftekam, primært højresidigt. Smerte stråler af og til ud mod  balden og lateralt mod hoften.
- **Smertemønster**: Mekaniske smerter relateret til stilling, vægtbæring og bevægelse – særligt ensidige bevægelser som at tage sko på, gå i trapper eller løfte skævt.
- **Dominerende smerte**: Højresidigt over korsbenet.
- **Følesans/kraft**: Føles normalt.
- **Smertetype**: Skarp og jagende ved provokation, murrende i hvile.
- **NRS**: Dominerende smerte: 6–7/10 ved provokation, 2/10 i hvile.
- **Debut**: Gradvis indsættende efter graviditet for 2 år siden, forværret af fysisk arbejde.
- **Forløb**:  Svingende med tilbagevendende episoder.
- **Døgnvariation**: Værst ved opstart om morgenen og sidst på dagen efter aktivitet.
- **Søvn**: Sover uroligt på grund af smerter ved vending i sengen.
- **Medicin**: Panodil og ibuprofen p.n. – moderat effekt.
- **Tidligere**: Har haft lignende smerter i begge graviditeter, men de forsvandt. Nu mere vedvarende.
- **Komorbiditet**: Let hypermobilitet,
- **Cauda equina syndrom**: Nej
- **B-symptomer**: Nej.

## Aktivitet og deltagelse

- **Forværrende**: Trappegang, at bære barn på hoften, løb, at stå længe på ét ben, hurtige retningsskift.
- **Lindrende**: Hvile, varmepude, lændestøttebælte.
- **Funktionstab**: Svært ved at udføre visse huslige gøremål og fysisk leg med børn.
- **Deltagelse**: Aktiv som mor og deltager i familieliv, men begrænset i fysisk udfoldelse.
- **Styringsbesvær/faldtendens**: Ingen faldtendens, men oplever følelsen af instabilitet i bækkenet.
- **Finmotorik**: Normal.
- **Behandling**: Jeg har gået til fysioterapi, hvor vi arbejdede med øvelser for at stabilisere kroppen og få bedre kontrol over bækkenet. Jeg fik også behandling med hænderne omkring bækkenleddet, blandt andet med teknikker til at løsne og justere det. Derudover blev jeg vejledt i, hvordan jeg skal løfte rigtigt og passe på kroppen i hverdagen. Jeg har brugt et lændestøttebælte i perioder, og det har givet god støtte, men kun i kortere tid ad gangen. Behandlingen har hjulpet noget – jeg har fået bedre kontrol og funktion, men symptomerne kommer hurtigt tilbage, når jeg belaster kroppen. Jeg har også prøvet akupunktur, men det havde ingen tydelig effekt. Til daglig bruger jeg varme og laver øvelser, som hjælper lidt på smerterne, men lindringen holder kun i kort tid.
- **Billeddiagnostik**: Der er ingen billeddiagnostik.

## Omgivelsesfaktorer

- **Bolig**: Etplanshus, god adgang og plads.
- **Familie**: Gift, to små børn. Partner hjælper med praktiske opgaver.
- **Socialt**: God støtte fra veninder og familie.
- **Erhverv**: Pædagog, delvist sygemeldt.

## Personlige faktorer

- **Sygdomsopfattelse**: Tror det stammer fra bækkenet – noget sidder skævt.
- **Mestring**: God forståelse og motiveret for øvelser og egenindsats, men frustreret over manglende varig bedring.
- **Bevægeadfærd**: Undgår provokerende stillinger og aktiviteter, men forsøger at holde sig i gang.
- **Forventninger og mål**: Ønsker at kunne arbejde fuldtid og være fysisk aktiv med sine børn uden konstant at bekymre sig om ryggen.

# Objektiv undersøgelse – Uspecifikke lænderygsmerter / SI-leds syndrom

- **Inspektion**: Let asymmetri i bækkenregion, ingen synlig deformitet.  
- **ROM**: Rotation og sidebøjning til højre let smerteprovokerende i SI-region.  
- **Palpation**: Reproducerbar lokal ømhed over højre SI-led og ligamentært bag os sacrum.  
- **SLR/SBT (strakt benløft test)**: Mærker ubehag i nedre ryg ved 80 grader.  
- **Krydset SLR**: Ingen smerter.  
- **Bragard’s test**: Ingen forværring.  
- **Omvendt SLR**: Strammer fortil på låret.  
- **N. femoralis traktionstest**: Ingen smerter.  
- **Slump test**: Ingen smerter.  
- **Lhermitte’s test**: Ingen smerter.   
- **Valsalva’s manøvre**: Ingen smerter.  
- **Motorik**: Intet abnormt.  
- **Sensorik**: Intet abnormt. 
- **Reflekser**: Intet abnormt.  
- **Ganganalyse**: Let asymmetrisk skridtlængde. Øget spænding i gluteal muskulatur højresidigt.  
- **Balancetest**: Intet abnormt.  
- **Minor’s sign**: Intet abnormt.  
- **Kemp’s test**: Let provokerende højresidigt.  
- **Prone segmental instability test**: Ingen forskel.  
- **Modificeret Schober**: 8 cm.  
- **Thorax ekspansion**: 6 cm.  
- **Nakke-væg afstand**: 0 cm.  
- **SI-led tests**:  
  - Kompressionstest: Reproducerer kendt smerte højresidigt.  
  - Distraktionstest: Let ubehag højresidigt.  
  - Sacral apex pressure test: Let provokerende.  
  - Gaenslen’s test: Reproducerer kendt smerte højre side.  
  - P4 test (Thigh Thrust test): Reproducerer kendt smerte højre side.  
  - FABER test (Patrick’s test): Reproducerer kendt smerte højresidigt.  
- **Bicycle test**: Intet abnormt.  
- **Perkussion/vibration af proc. spinosus**: Ingen ømhed.  
- **Heel strike test**: Ingen smerte.  
- **Plantar respons/Babinski refleks**: Intet abnormt.  
- **Test for klonus**: Intet abnormt.

