
Din diagnose er: Metastase til columna lumbalis, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer.

# Anamnese – Metastase til columna lumbalis

## Hovedklage

-   Vedvarende lændesmerter, som tiltager i intensitet og ikke lindres ved hvile. Smerterne vækker patienten om natten.

## Uddybende oplysninger

-   **Lokalisation**: Nedre lænd centralt og venstresidigt, uden udstråling til ben.
-   **Smertemønster**: Konstant, ikke mekanisk betinget. Smerterne forværres om natten og ved hvile.
-   **Dominerende smerte**: Dybe, borende smerter i lænden.
-   **Følesans/kraft**: Let kraftnedsættelse i venstre ben. Ingen sensibilitetsudfald.
-   **Smertetype**: Dybe, gennemtrængende, borende smerter.
-   **NRS**: 7–8/10 i hvile og ved belastning. Smerteintensiv hele døgnet.
-   **Debut**: Gradvis indsættende over de seneste 2–3 måneder.
-   **Forløb**: Progredierende smerter uden bedring. Nu med nattesmerter og træthed.
-   **Døgnvariation**: Værst om natten og i hvile.
-   **Søvn**: Markant forstyrret af smerter – vågner flere gange hver nat.
-   **Medicin**: Paracetamol og ibuprofen uden tilstrækkelig effekt. Morfin gennem 3 uger uden effekt.
-   **Tidligere**: Brystkræft behandlet for 5 år siden med operation, kemoterapi og stråling. Sidste kontrolscanning for 1 år siden - skal igen til efteråret.
-   **Komorbiditet**: Osteoporose, tidligere DVT.
-   **Familiære dispositioner**: Far med prostatacancer. Ingen kendt rygsygdom i familien.
-   **Cauda equina syndrom**: Nej, men nævner begyndende vandladningstrang og obstipation.
-   **B-symptomer**: Markant træthed, utilsigtet vægttab (6 kg på 3 måneder), nattesved. Natlige smerter

## Aktivitet og deltagelse

-   **Forværrende**: Inaktivitet, liggende stilling, belastning.
-   **Lindrende**: Svært at finde lindrende stilling. Kortvarig lindring ved opvarmet varmepude og stærk smertestillende.
-   **Funktionstab**: Svært ved at gå længere ture, stå oprejst eller udføre daglige gøremål. Støtte ved gang.
-   **Deltagelse**: Ophørt med fritidsaktiviteter og sociale arrangementer.
-   **Styringsbesvær/faldtendens**: Føler sig usikker ved gang, især på trapper. Ikke decideret faldtendens.
-   **Finmotorik**: Intakt.
-   **Behandling**: Behandlet med fysioterapi - fokus på bevægelighed og udspænding. Ingen effekt.

## Omgivelsesfaktorer

-   **Bolig**: Etplanshus med ægtefælle.
-   **Familie**: Gift, voksne børn. God støtte i hverdagen.
-   **Socialt**: Har trukket sig fra sociale relationer pga. træthed og smerter.
-   **Erhverv**: Pensioneret.

## Personlige faktorer

-   **Sygdomsopfattelse**: Bekymret for tilbagefald af tidligere kræftsygdom. Angst for fremtiden.
-   **Mestring**: Tidligere aktiv og stærk personlighed, men præget af træthed og følelsen af tab af kontrol.
-   **Bevægeadfærd**: Meget inaktiv – undgår bevægelse pga. smerter og udmattelse.
-   **Forventninger og mål**: Ønsker symptomlindring og at kunne være aktiv med børnebørn i det omfang det er muligt.

# Objektiv undersøgelse – Metastase til columna lumbalis

-   **Inspektion**: Let fremoverbøjet holdning. Aftagende muskelmasse lumbalt.\
-   **ROM**: Nedsat i alle bevægeretninger – især fleksion og ekstension er smertefulde.\
-   **Palpation**: Lokal dyb ømhed over L3-området. Knogleømhed ved tryk.\
-   **SLR/SBT (strakt benløft test)**: Negativ.\
-   **Krydset SLR**: Negativ.\
-   **Bragard’s test**: Negativ.\
-   **Omvendt SLR**: Negativ.\
-   **N. femoralis traktionstest**: Let ubehag i venstre lår.\
-   **Slump test**: Ikke udført pga. smerte.\
-   **Lhermitte’s test**: Negativ.\
-   **Valsalva’s manøvre**: Giver smerte.\
-   **Motorik**: Let nedsat kraft i hoftefleksion venstre side.\
-   **Sensorik**: Intakt.\
-   **Reflekser**: Let nedsat patellarrefleks venstre side.\
-   **Ganganalyse**: Let haltende og forsigtig. Bruger stok.\
-   **Balancetest**: Usikker ved ét-bens stand.\
-   **Minor’s sign**: Let støttebehov ved oprejsning.\
-   **Kemp’s test**: Ikke udført – for smertefuldt.\
-   **Prone segmental instability test**: Ikke udført – for smertefuldt.\
-   **Modificeret Schober**: Ikke målt – bevægelse stærkt begrænset.\
-   **Thorax ekspansion**: Normal.\
-   **Nakke-væg afstand**: Normal.\
-   **SI-led tests**:
    -   Kompressionstest: provokerer uspecifikt ubehag.\
    -   Distraktionstest: Negativ.
    -   Sacral apex pressure test: For smertefuldt til vurdering.\
    -   Gaenslen’s test: Negativ.
    -   P4 test (Thigh Thrust test): Negativ.
    -   FABER test (Patrick’s test): Negativ.
-   **Bicycle test**: Ikke gennemført pga. smerter.\
-   **Perkussion/vibration af proc. spinosus**: Udpræget knogleømhed over L3.\
-   **Heel strike test**: Positiv – forværrer dyb lændesmerte.
