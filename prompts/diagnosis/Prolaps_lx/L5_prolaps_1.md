
Din diagnose er: L5 nerverodsirritation pga. lumbal discusprolaps, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer. 

# Anamnese – L5 nerverodsirritation pga. lumbal discusprolaps

## Hovedklage

- Udstrålende smerter og snurrende fornemmelse i venstre ben.

## Uddybende oplysninger

- **Lokalisation**: Lænd og venstre ben, fra balden, yderside/bagside af venstre ben til oversiden af foden.
- **Smertemønster**: Konstant smerte i benet, værst ved belastning og foroverbøjning. 
- **Dominerende smerte**: Udstrålende bensmerte. Lænden spænder, men er ikke lige så generende.
- **Følesans/kraft**: Føleforstyrrelser på oversiden af foden og storetå. Oplever sig svag ved tågang.
- **Smertetype**: Skarp, stikkende og snurrende. Nogle gange elektrisk stød ved bevægelse.
- **NRS**: Ben 7–8/10, lænd 3–4/10.
- **Debut**: Pludselig opstået for ca. 6 uger siden ifm. løft på arbejde.
- **Forløb**: Ingen bedring. Til tider forværring ved aktivitet og ved længere siddetid.
- **Døgnvariation**: Værst om morgenen og ved længere stillesiddende. Kan have ondt til nat.
- **Søvn**: Vågner om natten pga. smerter i benet – må ofte skifte stilling.
- **Medicin**: Panodil og Ibumetin fast – lindrer delvist, men ikke tilstrækkeligt. Er for 4 uger siden begyndt med Gabapentin 3 gange dagligt, dog uden effekt.
- **Tidligere**: Enkelte episoder med lændesmerter tidligere, men ingen bensmerter.
- **Komorbiditet**: Ingen kendte.
- **Cauda equina syndrom**: Nej.
- **B-symptomer**: Nej.
- **Rygning**: Nej.
- **Alkohol**: Nej.

## Aktivitet og deltagelse

- **Forværrende**: Foroverbøjning, host/nys, siddende stilling, længere gang.
- **Lindrende**: Liggende stilling, gang i kortere intervaller, varme.
- **Funktionstab**: Kan ikke gå så langt længere. Svært ved at løfte venstre fod i gang. Undgår trapper og bilkørsel.
- **Deltagelse**: Sygemeldt fra arbejde (lagerarbejde). Deltager ikke i fritidsaktiviteter pga. smerter.
- **Styringsbesvær/faldtendens**: Lidt svært ved at styre venstre fod. Snubler lettere ved gang.
- **Finmotorik**: Normal.
- **Behandling**: Jeg har fået fysioterapi med øvelser, der var tilpasset min ryg, samt behandling for at få nerverne til at glide bedre og generel vejledning. Det har desværre kun hjulpet lidt – smerterne ned i benet er stadig de samme.  
De øvelser, jeg har fået, kan godt lindre smerterne i lænden en smule, men kun i kort tid.
- **Billeddiagnostik**: Der er ingen billeddiagnostik.

## Omgivelsesfaktorer

- **Bolig**: Bor i en lejlighed med elevator.
- **Familie**: Gift, to hjemmeboende børn. God støtte fra ægtefælle.
- **Socialt**: Frustreret over at måtte trække sig fra sociale arrangementer grundet smerter og sygemelding.
- **Erhverv**: Lagerarbejder. Sygemeldt i fire uger.

## Personlige faktorer

- **Sygdomsopfattelse**: Bekymret for at få varige nerveskader og ikke kunne vende tilbage til arbejde.
- **Mestring**: Motiveret for behandling, men frustreret over manglende fremgang.
- **Bevægeadfærd**: Undgår aktiviteter med smerteprovokation. Går korte ture dagligt.
- **Forventninger og mål**: Ønsker smertelindring og at kunne vende tilbage til arbejde og fritidsaktiviteter.

# Objektiv undersøgelse – L5 nerverodsirritation pga. lumbal discusprolaps

- **BMI**: 25
- **Inspektion**: Let antalgisk holdning, reduceret vægtbæring venstre side.  
- **ROM**: Fleksion og sidebøjning mod højre provokerer bensmerterne. Ekstension begrænset.  
- **Palpation**: Paraspinal spænding og ømhed i lumbalregionen.  
- **SLR/SBT (strakt benløft test)**: Kendt udstråling ned i venstre ben ved 35°.  
- **Krydset SLR**: Provokerer venstresidige bensmerter.  
- **Bragard’s test**: Øget udstråling i venstre ben.
- **Omvendt SLR**: Ingen udstråling.  
- **N. femoralis traktionstest**: Ingen udstråling.  
- **Slump test**: Reproducerer venstresidige bensmerter.  
- **Lhermitte’s test**: Ingen udstråling.  
- **Valsalva’s manøvre**: Forværring af bensmerter.  
- **Motorik**: Nedsat kraft i venstre m. extensor hallucis longus, kraftgrad 4.  
- **Sensorik**: Nedsat følesans i fodryg og storetå venstre side.  
- **Reflekser**: Venstre medial haserefleks nedsat. 
- **Ganganalyse**: Let dropfodstendens venstre side. Kompenserer ved hoftefleksion.  
- **Balancetest**: Let usikkerhed ved én-bensstand venstre side.  
- **Minor’s sign**: Støtter sig ved oprejsning fra stol.  
- **Kemp’s test**: Smerter ved fleksion/lateral fleksion mod højre – provokerer venstresidige bensmerter.  
- **Prone segmental instability test**: Ingen forskel.  
- **Modificeret Schober**: Kan ikke udføres pga. smerter. 
- **Thorax ekspansion**: 6 cm.  
- **Nakke-væg afstand**: 0 cm.  
- **SI-led tests**:  
  - Kompressionstest: Intet ubehag.  
  - Distraktionstest: Intet ubehag.  
  - Sacral apex pressure test: Intet ubehag.  
  - Gaenslen’s test: Intet ubehag.  
  - P4 test (Thigh Thrust test): Intet ubehag.  
  - FABER test (Patrick’s test): Intet ubehag.  
- **Bicycle test**: Forværring ved siddestilling.  
- **Perkussion/vibration af proc. spinosus**: Ingen spinal ømhed.  
- **Heel strike test**: Let provokerende venstre side.  
- **Plantar respons/Babinski refleks**: Intet abnormt.  
- **Test for klonus**: Intet abnormt.

