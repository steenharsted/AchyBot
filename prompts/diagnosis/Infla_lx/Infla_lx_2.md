
Din diagnose er: Inflammatorisk rygsygdom, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer. 

# Anamnese – Inflammatorisk rygsygdom (variant A – tvetydig præsentation)

## Hovedklage

- Træthed, let stivhed i ryg og hofter, diffuse smerter i lænd og glutealregion.

## Uddybende oplysninger

- **Alder**: 35 år
- **Lokalisation**: Nedre ryg og glutealt, skiftende side.
- **Smertemønster**: Kommer og går, nogle gange ved aktivitet, andre gange i hvile.
- **Dominerende smerte**: Lænd, især ved hvile.
- **Følesans/kraft**: Normal.
- **Smertetype**: Dyb, stivhedsagtig, svær at lokalisere præcist.
- **NRS**: 3–4/10 generelt, op til 6/10 ved opblusning.
- **Debut**: Gradvis over flere år. Debuterede i starten af 30’erne.
- **Forløb**: Intermitterende forværringer.
- **Døgnvariation**: Kan være værst om morgenen, men ikke altid.
- **Søvn**: Nattesøvn lettere afbrudt. Ofte træt om morgenen.
- **Medicin**: Har prøvet NSAID med nogen effekt. Ikke i fast behandling.
- **Tidligere**: En enkelt episode med øjenrødme.
- **Komorbiditet**: Let psoriasis i hårbunden.
- **Familiære dispositioner**: Mor med leddegigt, søster med atopisk lidelse. Ingen kendt rygsygdom i familien.
- **Cauda equina syndrom**: Nej.
- **B-symptomer**: Træthed og let natlig svedtendens.

## Aktivitet og deltagelse

- **Forværrende**: Inaktivitet, længere bilkørsel.
- **Lindrende**: Bevægelse, varme, let træning.
- **Funktionstab**: Let nedsat aktivitetsniveau. Undgår løb og langvarig stillesiddende arbejde.
- **Deltagelse**: Kan arbejde og deltage socialt, men med begrænsninger.
- **Styringsbesvær/faldtendens**: Nej.
- **Finmotorik**: Intakt.
- **Behandling**: Har gået til fysioterapi, hvor der blev fokuseret på holdningskorrektion og stabilitet. Oplevede en smule lindring, men effekten var svingende og symptomerne vender hurtigt tilbage. 

## Omgivelsesfaktorer

- **Bolig**: Bor alene i lejlighed.
- **Familie**: Enlig, tæt kontakt med søskende.
- **Socialt**: Deltager, men melder ofte fra pga. træthed.
- **Erhverv**: Skolelærer – udfordret af stivhed efter pauser.

## Personlige faktorer

- **Sygdomsopfattelse**: Er i tvivl – tror det er holdning eller "for meget computerarbejde".
- **Mestring**: Usikker strategi – prøver lidt af hvert.
- **Bevægeadfærd**: Fluktuerende. Aktiv på gode dage, passiv på dårlige.
- **Forventninger og mål**: Ønsker afklaring og varig løsning på træthed og rygstivhed.

# Objektiv undersøgelse – Inflammatorisk rygsygdom (variant A)

- **Inspektion**: Let stiv holdning, intet abnormt.  
- **ROM**: Let nedsat fleksion og sidebøjning.  
- **Palpation**: Let ømhed over SI-led bilateralt.  
- **SLR/SBT (strakt benløft test)**: Ingen smerter.  
- **Krydset SLR**: Ingen smerter.  
- **Bragard’s test**: Ingen smerter.  
- **Omvendt SLR**: Ingen smerter.  
- **N. femoralis traktionstest**: Ingen smerter.  
- **Slump test**: Ingen smerter.  
- **Lhermitte’s test**: Ingen smerter.  
- **Valsalva’s manøvre**: Ingen smerter.
- **Motorik**: Intet abnormt.  
- **Sensorik**: Intet abnormt.  
- **Reflekser**: Intakte.  
- **Ganganalyse**: Der ses let stivhed ved igangsætning, ellers intet abnormt.  
- **Balancetest**: Intet abnormt.  
- **Minor’s sign**: Rejser sig uden at støtte til låret.  
- **Kemp’s test**: Let ubehag ved ekstension og lateral fleksion.  
- **Prone segmental instability test**: Ingen forskel.  
- **Modificeret Schober**: 4 cm – let nedsat.  
- **Thorax ekspansion**: 5 cm.  
- **Nakke-væg afstand**: 5 cm.  
- **SI-led tests**:  
  - Kompressionstest: Let ubehag bilateralt.  
  - Distraktionstest: Ingen ubehag.  
  - Sacral apex pressure test: Let ubehag.  
  - Gaenslen’s test: Let ubehag højresidigt.  
  - P4 test (Thigh Thrust test): Let ubehag bilateralt.  
  - FABER test (Patrick’s test): Let ubehag bilateralt.  
- **Bicycle test**: Ingen forskel i siddestilling.  
- **Perkussion/vibration af proc. spinosus**: Ikke ømt.  
- **Heel strike test**: Ingen smerte.
- **Plantar respons/Babinski refleks**: Intet abnormt.  
- **Test for klonus**: Intet abnormt.
