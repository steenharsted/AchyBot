

Din diagnose er: L5 nerverodsirritation pga. lumbal discusprolaps, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer.

# Anamnese – L5 nerverodsirritation pga. lumbal discusprolaps

## Hovedklage

-   Udstrålende smerter og snurrende fornemmelse i venstre ben. Smerterne går ned over balden, ydersiden af låret og underbenet til fodryggen.

## Uddybende oplysninger

-   **Lokalisation**: Lænd og venstre ben, fra glutealregion, yderside/bagside af venstre ben til fodryg.
-   **Smertemønster**: Konstant smerte i benet, værst ved belastning og foroverbøjning. Lændesmerter er sekundære.
-   **Dominerende smerte**: Udstrålende bensmerte. Lænden spænder, men er ikke primært generende.
-   **Følesans/kraft**: Føleforstyrrelser i fodryg og storetå. Oplever nedsat kraft ved tågang.
-   **Smertetype**: Skarp, stikkende og snurrende. Nogle gange elektrisk stød ved bevægelse.
-   **NRS**: Ben 7–8/10, lænd 3–4/10.
-   **Debut**: Pludselig opstået for ca. 6 uger siden ifm. løft på arbejde.
-   **Forløb**: Ingen bedring. Til tider forværring ved aktivitet og ved længere siddetid.
-   **Døgnvariation**: Værst om morgenen og ved længere stillesiddende. Natlige smerter forekommer.
-   **Søvn**: Afbrudt søvn pga. smerter i benet – må ofte skifte stilling.
-   **Medicin**: Panodil og Ibumetin past – lindrer delvist, men ikke tilstrækkeligt. Er for 4 uger siden begyndt med Gabapentin 3 gange dagligt, dog uden effekt.
-   **Tidligere**: Enkelte episoder med lændesmerter tidligere, men ingen bensmerter.
-   **Komorbiditet**: Ingen kendte.
-   **Cauda equina syndrom**: Nej.
-   **B-symptomer**: Nej.
-   **Rygning**: Negativ
-   **Alkohol**: Negativ

## Aktivitet og deltagelse

-   **Forværrende**: Foroverbøjning, host/nys, siddende stilling, længere gang.
-   **Lindrende**: Liggende stilling, gang i kortere intervaller, varme.
-   **Funktionstab**: Nedsat gangdistance. Svært ved at løfte venstre fod i gang. Undgår trappegang og bilkørsel.
-   **Deltagelse**: Sygemeldt fra arbejde (lagerarbejde). Deltager ikke i fritidsaktiviteter pga. smerter.
-   **Styringsbesvær/faldtendens**: Let styringsbesvær i venstre fod. Snubler lettere ved gang.
-   **Finmotorik**: Intakt.
-   **Behandling**: Har modtaget fysioterapi (McKenzie-baseret øvelsesbehandling, nervemobilisering og generel vejledning). Behandlingen har haft begrænset effekt – bensymptomerne er uændrede. Patienten oplever kun kortvarig lindring af lændesymptomerne ved specifikke øvelser.

## Omgivelsesfaktorer

-   **Bolig**: Bor i en lejlighed med elevator.
-   **Familie**: Gift, to hjemmeboende børn. God støtte fra ægtefælle.
-   **Socialt**: Frustreret over social isolation grundet smerter og sygemelding.
-   **Erhverv**: Lagerarbejder. Sygemeldt i fire uger.

## Personlige faktorer

-   **Sygdomsopfattelse**: Bekymret for at få varige nerveskader og ikke kunne vende tilbage til arbejde.
-   **Mestring**: Motiveret for behandling, men frustreret over manglende fremgang.
-   **Bevægeadfærd**: Undgår aktiviteter med smerteprovokation. Går korte ture dagligt.
-   **Forventninger og mål**: Ønsker smertelindring og at kunne vende tilbage til arbejde og fritidsaktiviteter.

# Objektiv undersøgelse – L5 nerverodsirritation pga. lumbal discusprolaps

-   **BMI**: 25
-   **Inspektion**: Let antalgisk holdning, reduceret vægtbæring venstre side.\
-   **ROM**: Fleksion og sidebøjning mod højre provokerer bensmerterne. Ekstension begrænset.\
-   **Palpation**: Paraspinal spænding og ømhed i lumbalregionen.\
-   **SLR/SBT (strakt benløft test)**: Positiv venstresidig ved 35°, kendt udstråling ned i benet.\
-   **Krydset SLR**: Positiv – provokerer venstresidige bensmerter.\
-   **Bragard’s test**: Positiv venstresidigt – øget udstråling.\
-   **Omvendt SLR**: Negativ.\
-   **N. femoralis traktionstest**: Negativ.\
-   **Slump test**: Positiv venstresidigt – reproducerer bensmerter.\
-   **Lhermitte’s test**: Negativ.\
-   **Valsalva’s manøvre**: Forværring af bensmerter.\
-   **Motorik**: Nedsat kraft i venstre EHL (storetå-ekstension), kraftgrad 4.\
-   **Sensorik**: Nedsat følesans i fodryg og storetå venstre side.\
-   **Reflekser**: Medial haserefleks venstre nedsat.\
-   **Ganganalyse**: Let dropfodstendens venstre side. Kompenserer ved hoftefleksion.\
-   **Balancetest**: Let usikkerhed ved én-bensstand venstre side.\
-   **Minor’s sign**: Positiv – støtter sig ved oprejsning fra stol.\
-   **Kemp’s test**: Positiv ved fleksion/lateral fleksion mod højre – provokerer venstresidige bensmerter.\
-   **Prone segmental instability test**: Negativ.\
-   **Modificeret Schober**: Normal.
-   **Thorax ekspansion**: Normal.\
-   **Nakke-væg afstand**: Normal.\
-   **SI-led tests**:
    -   Kompressionstest: Negativ.\
    -   Distraktionstest: Negativ.\
    -   Sacral apex pressure test: Negativ.\
    -   Gaenslen’s test: Negativ.\
    -   P4 test (Thigh Thrust test): Negativ.\
    -   FABER test (Patrick’s test): Negativ.\
-   **Bicycle test**: Ikke gennemført – forværring ved siddestilling.\
-   **Perkussion/vibration af proc. spinosus**: Ingen spinal ømhed.\
-   **Heel strike test**: Let provokerende venstre side.
