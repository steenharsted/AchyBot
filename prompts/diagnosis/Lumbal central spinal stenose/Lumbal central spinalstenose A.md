

Din diagnose er: Lumbal central spinalstenose, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer.

# Anamnese – Lumbal central spinalstenose (Variant A – Tvetydig præsentation)

## Hovedklage

-   Træthed og diffus ømhed i benene efter kort tids gang, føles som "mælkesyre". Har svært ved at vurdere om det kommer fra ryggen eller benene.

## Uddybende oplysninger

-   **Alder**: 65 år.
-   **Lokalisation**: Glutealt og udstråling til læggene. Ingen udstråling til lår.
-   **Smertemønster**: Udløses ved gang og stående stilling, bedres lidt ved pause – ikke nødvendigvis siddende.
-   **Dominerende smerte**: Benene, især træthed og tyngdefornemmelse.
-   **Følesans/kraft**: Ingen sikre udfald, men føler sig "svag" i benene ved længere belastning.
-   **Smertetype**: Træthedsfornemmelse evt. snurrende.
-   **NRS**: Ben 4–5/10 ved gang, 1/10 i hvile. Lænd 1/10.
-   **Debut**: Snigende, over ca. 1 år.
-   **Forløb**: Langsomt tiltagende, nu dagligt generende.
-   **Døgnvariation**: Værst ved aktivitet midt/sidst på dagen.
-   **Søvn**: Ingen natlige smerter, sover godt.
-   **Medicin**: Har prøvet Gigtmedicin og Panodil – minimal effekt. Får blodfortyndende medicin efter blodprop.
-   **Tidligere**: Tidligere iskiassmerter i venstre ben for flere år siden, som gik i sig selv igen. Behandlet ved kiropraktor med god effekt.
-   **Komorbiditet**: Let overvægt, hypertension. Tidligere blodprop, ingen mén af dette.
-   **Cauda equina syndrom**: Nej.
-   **B-symptomer**: Ingen.
-   **Ryger**: ja
-   **Alkohol**: 10-14 genstande om ugen

## Aktivitet og deltagelse

-   **Forværrende**: Gang på fladt underlag, trapper.
-   **Lindrende**: Pause. Ikke klart bedret ved siddestilling.
-   **Funktionstab**: Begrænset gangdistance (ca. 200–300 meter). Undgår gåture.
-   **Deltagelse**: Deltager mindre i sociale aktiviteter. Ikke aktiv i foreningsliv længere.
-   **Styringsbesvær/faldtendens**: Let balanceusikkerhed ved hurtige vendinger.
-   **Finmotorik**: Intakt.
-   **Behandling**: Har forsøgt fysioterapi (manuel behandling og udspænding) uden mærkbar effekt. Blev instrueret i hjemmeøvelser, men har ikke været konsekvent. Har forsøgt varmeomslag og let massage, som giver kortvarig lindring.

## Omgivelsesfaktorer

-   **Bolig**: Bor i etplanshus med ægtefælle.
-   **Familie**: Gift, børn og børnebørn. God støtte.
-   **Socialt**: Aktiv i menighed tidligere, nu kun sporadisk.
-   **Erhverv**: Pensioneret – tidligere chauffør.

## Personlige faktorer

-   **Sygdomsopfattelse**: Tror det er “noget med benene” – måske dårlig blodcirkulation?
-   **Mestring**: Let opgivende, prøver ikke længere at motionere.
-   **Bevægeadfærd**: Meget stillesiddende.
-   **Forventninger og mål**: Vil gerne kunne gå en tur med ægtefællen igen uden at skulle stoppe hele tiden.

# Objektiv undersøgelse – Lumbal central spinalstenose (Variant A)

-   **BMI**: 40
-   **Palpapel puls**: Svag puls i a. dorsalis pedis bilateralt
-   **Inspektion**: Ingen deformitet, normal kropsholdning.\
-   **ROM**: Ekstension let nedsat og lidt generende i ryg.\
-   **Palpation**: Lokal ømhed paraspinalt L3–S1.\
-   **SLR/SBT (strakt benløft test)**: Negativ.\
-   **Krydset SLR**: Negativ.\
-   **Bragard’s test**: Negativ.\
-   **Omvendt SLR**: Negativ.\
-   **N. femoralis traktionstest**: Negativ.\
-   **Slump test**: Let stramhed i baglår – ikke bensymptom provokerende.\
-   **Lhermitte’s test**: Negativ.\
-   **Valsalva’s manøvre**: Negativ.\
-   **Motorik**: Normal i klinikken.\
-   **Sensorik**: Let nedsat i glutealt og baglår – ikke dermatomalt.\
-   **Reflekser**: Let nedsat achillesrefleks bilateralt.\
-   **Ganganalyse**: Langsommelig, stopper hyppigt.\
-   **Balancetest**: Let usikkerhed ved tandemgang.\
-   **Minor’s sign**: Svagt positiv – bruger hænderne lidt ved oprejsning.\
-   **Kemp’s test**: Ikke klart provokerende.\
-   **Prone segmental instability test**: Negativ.\
-   **Modificeret Schober**: Normal.\
-   **Thorax ekspansion**: Normal.\
-   **Nakke-væg afstand**: Normal.\
-   **SI-led tests**:
    -   Kompressionstest: Negativ.\
    -   Distraktionstest: Negativ.\
    -   Sacral apex pressure test: Negativ.\
    -   Gaenslen’s test: Negativ.\
    -   P4 test (Thigh Thrust test): Negativ.\
    -   FABER test (Patrick’s test): Let stramhed i lysken, ikke smerteprovokerende.\
-   **Bicycle test**: Uklart resultat – gener i begge ben i både opret og fremadlænet position.\
-   **Perkussion/vibration af proc. spinosus**: Ingen knogleømhed.\
-   **Heel strike test**: Negativ.
