
Din diagnose er: Lumbal central spinalstenose, nedenfor er specificerede anamnestiske oplysninger og objektive undersøgelser, der skal bruges i casen, hvis det er relevant. Spørges der til oplysninger, der ikke er specificerede i nedenstående liste, må du improvisere inden for casens rammer. 

# Anamnese – Lumbal central spinalstenose

## Hovedklage

- Tyngdefornemmelse og smerter i benene ved gang.

## Uddybende oplysninger

- **Alder**: 72 år.
- **Lokalisation**: Lænd og begge ben, ofte balder, baglår og lægge.
- **Smertemønster**: Belastning forværrer smerterne, ofte begge ben.
- **Dominerende smerte**: Benene generer mest – smerte og træthed.
- **Følesans/kraft**: Let nedsat følesans og diffus nedsat kraft ved længere gang, normal i hvile.
- **Smertetype**: Dyb, trykkende, snurrende.
- **NRS**: Ben: 6/10 ved belastning, 0/10 i hvile (siddende). Lænd: 2–3/10.
- **Debut**: Snigende, udviklet over måneder til år.
- **Forløb**: Tiltagende funktionsnedsættelse, især gangdistance.
- **Døgnvariation**: Ingen døgnvariation, men aktivitetsafhængig.
- **Søvn**: Ingen natlige smerter, sover generelt uforstyrret.
- **Medicin**: Panodil efter behov, forsøgt Ibuprofen, giver mavegener.
- **Tidligere**: Lændesmerter tidligere i livet, men uden bensymptomer.
- **Komorbiditet**: Forhøjet blodtryk, lettere slidgigt i knæ.
- **Cauda equina syndrom**: Ingen problemer med blære- eller tarmfunktion. Ingen føleforstyrrelse omkring skridtet. 
- **B-symptomer**: Ingen feber, nattesved, vægttab eller udtalt træthed.
- **Ryger**: Nej
- **Alkohol**: 7-10 genstande om ugen

## Aktivitet og deltagelse

- **Forværrende**: Gang, stående stilling, nedad bakke.
- **Lindrende**: Siddende stilling, foroverbøjning, cykling.
- **Funktionstab**: Kan maks gå ca. 100 meter grundet bensmerter. Vanskeligheder ved indkøb og længere gåture.
- **Deltagelse**: Nedsat deltagelse i sociale aktiviteter og fritidsaktiviteter. Deltager ikke længere i foreningslivet.
- **Styringsbesvær/Faldtendens**: Let vaklen, særligt på ujævnt underlag. Ikke faldet.
- **Finmotorik**: Normal. 
- **Behandling**: Jeg har tidligere været hos en fysioterapeut, hvor jeg fik behandling med hænderne for at løsne i lænden. Jeg lavede også øvelser for at styrke ryggen og strækøvelser for hofterne og ballemusklerne. Det hjalp kun lidt og kun i kort tid, og jeg mistede motivationen for at lave øvelserne derhjemme.  
Lige nu deltager jeg på et kommunalt ryghold en gang om ugen, hvor vi laver træning for kondition og rygstyrke. Det giver en smule lindring, især i timerne efter træningen.  
- **Billeddiagnostik**: Der er ingen billeddiagnostik.

## Omgivelsesfaktorer

- **Bolig**: Bor i ældre lejlighed med elevator.
- **Familie**: Gift, har voksne børn. God familiestøtte.
- **Socialt**: God kontakt med tidligere kolleger og naboer.
- **Erhverv**: Tidligere VVS. Nu pensionist.

## Personlige faktorer

- **Sygdomsopfattelse**: Tænker det er “slid” og alder, men frustreret over begrænsningerne.
- **Mestring**: Forsøger at holde sig aktiv, men opgiver ofte pga. smerter.
- **Bevægeadfærd**: Går korte ture dagligt. Undgår længere gang og belastende aktiviteter.
- **Forventninger og mål**: Ønsker at kunne gå længere uden at skulle holde pause hele tiden.


# Objektiv undersøgelse – Lumbal central spinalstenose
- **BMI**: 28
- **Palpabel puls**: Til stede i a. dorsalis pedis bilateralt.
- **Inspektion**: Let fremadlænet holdning, bredsporet gang.  
- **ROM**: Ekstension nedsat og provokerende for både ryg og bensmerter, når stillingen holdes i længere tid; fleksion giver lindring.  
- **Palpation**: Ømhed over facetled, spænding i paraspinale muskler.  
- **SLR/SBT (strakt benløft test)**: Let stram baglår uden radikulær smerte.  
- **Krydset SLR**: Let stramhed baglår.  
- **Bragard’s test**: Det provokerer ikke yderligere.  
- **Omvendt SLR**: Der mærkes stramhed i forlåret.  
- **N. femoralis traktionstest**: Ikke provokerende.  
- **Slump test**: Let stramhed i ryggen, men ingen bensymptomer.  
- **Lhermitte’s test**: Ingen udstråling.   
- **Valsalva’s manøvre**: Ingen smerter.  
- **Motorik**: Let nedsat kraft i m. extensor hallucis longus og plantarfleksion bilateralt.  
- **Sensorik**: Let hypoæstesi svarende til baglår, midt på skinneben og laterale fodryg bilateralt.  
- **Reflekser**: Let nedsatte achillesreflekser 
- **Ganganalyse**: Foroverbøjet; symptomlindring ved fleksion.  
- **Balancetest**: Romberg: Svejer lidt; usikker tandemgang.  
- **Minor’s sign**: Rejser sig ved at støtte sig med hænderne.  
- **Kemp’s test**: Let provokerende bilateralt i lænden ved ekstension/lateral fleksion.  
- **Prone segmental instability test**: Ingen ubehag.  
- **Modificeret Schober**: 5 cm.  
- **Thorax ekspansion**: 6  cm.  
- **Nakke-væg afstand**: 3 cm.  
- **SI-led tests**:  
  - Kompressionstest: Let ubehag lokalt i lænd.  
  - Distraktionstest: Ingen ubehag.  
  - Sacral apex pressure test: Let ubehag lokalt i lænd.  
  - Gaenslen’s test: Let provokerende bilateralt.  
  - P4 test (Thigh Thrust test): Let ubehag i sacroiliacaled.  
  - FABER test (Patrick’s test): Let nedsat bevægelighed og ubehag glutealt.  
- **Bicycle test**: Forværring ved oprejst cykling; lindring i foroverbøjet stilling.  
- **Perkussion/vibration af proc. spinosus**: Ingen knogleømhed.  
- **Heel strike test**: Mærker ingen smerter.  
- **Plantar respons/Babinski refleks**: Intet abnormt.  
- **Test for klonus**: Intet abnormt.

